# Labo 4 Assignments

1. Implementeer de `is_valid_date()` functie in `datetime.cpp`. Schrijf een programmatje waarin je wat geldige en ongeldige datums uittest. Hou ook rekening met [schrikkeljaren](https://nl.wikipedia.org/wiki/Schrikkeljaar). Voor het controleren van het aantal dagen in een gewone maand, maak je gebruik van een compile time constante array. Je kan bijvoorbeeld een array maken waar je als index de maand gebruikt en als waarde het aantal dagen. Of een array die de maanden met 30 dagen bevat en een array die de maanden met 31 dagen bevat.
2. Maak een programmatje dat aan de gebruiker een jaar, maand, en dag vraagt. Maak dan een `Date` object aan en print de datum op het scherm. Voor je het object aanmaakt controleer je of de datum geldig is aan de hand van de `is_valid_date()` functie. Als de datum ongeldig is, print je dit op het scherm.
3. Zorg ervoor dat je bij het aanmaken van een `Date` object de volgorde van het jaar, de maand, en de dag zelf kan kiezen. Dit kan je doen door extra constructors toe te voegen.
4. Voeg een operator toe om een aantal dagen (integer) bij een datum op te kunnen tellen. Hou hierbij rekening met overgangen van maanden en jaren. Demonstreer dat de operator werkt in een programmatje.
5. Maak het mogelijk om datums met elkaar te vergelijken. Tot hiertoe kunnen we controleren of ze hetzelfde of verschillend zijn. Maar we willen ook kunnen controleren of een datum bijvoorbeeld voor of na een andere komt. Implementeer hiervoor de spaceship operator `operator<=>`. Demonstreer dat de operator werkt in een programmatje.
6. Zorg dat je constexpr Date objecten kan aanmaken en gebruiken door aan de nodige functies constexprtoe te voegen. Demonstreer in een programmatje dat het werkt door gebruik te maken van static_assert. Bijvoorbeeld `static_assert(Date{Year{2025}, Month::feb, Day{26}} < Date{Year{2025}, Month::feb, Day{27}})`. Wat gebeurt er als je een ongeldige compile-time datum maakt?
7. Controleer met `static_assert` de eigenschappen van de `Date` klasse. Is ze kopieerbaar? Move-baar? ...
8. De STL heeft een module voor het gebruik van datums en tijd: `std::chrono`. Zoek deze module op en probeer ze eens uit.
